<?php include "../include/header.php" ?>

<div class="container">
    <div class="content">
        <article class="media">
        <h1 class="media-content">Collie</h1>
        <figure class="image is-128x128 media-right">
            <img src="https://www.skk.se/contentassets/a8a1f1f59c204166a922a89320190ef5/1-collie-korthar---296_vv_800px.jpg?w=500&ch=-1&up=False">
        </figure>
        </article>
        <h2>Historik</h2>
        <p>
        Collie, som i dag finns som lång- respektive korthårig, anses vara skotsk. Var rasen egentligen kom från är okänt. De dyker upp som vallare av de enorma fårhjordar som medföljde härarna under tiden för romarnas invasion av de brittiska öarna. Första gången rasen ställdes ut var 1861 i England. Drottning Victoria var en stor beundrare av collie vilket ökade intresset för de vackra vallhundarna som fashionabla sällskapshundar. Collie är Sveriges första importerade brukshundsras. Rasen blev lanserad som sanitetshund, vilket är föregångare till dagens räddningshund.
        </p>
        <h2>Användningsområde</h2>
        <p>
        Collie är en brukshund som inte bara duger för de klassiska bruksgrenarna som spår, sök och rapport. Rasen tillhör gruppen vallhundar, där hundarna är aktiva och lättlärda och älskar att jobba. Den har visat goda resultat inom bruks, lydnad, agility, viltspår, rallylydnad och som servicehund. Collie är en populär utställningshund. Det är en mycket allsidig hund som trivs när den får känna sig delaktig i sin ägares närvaro.
        </p>
        <h2>Hälsa</h2>
        <p>
        Collie ligger sammantaget på en medelnivå när det gäller skadestatistik, men Collie Eye Anomaly (CEA) och colobom (ögonsjukdomar) och höftledsdysplasi (HD) förekommer. Rasen finns med i de Särskilda Rasspecifika Domaranvisningarna (SRD) för riskområden som alltför små djupt liggande ögon, felställda hörntänder och ängslig mentalitet.
        </p>
        <h2>Egenskaper / Mentalitet</h2>
        <p>
        Collie är vänlig till sinnelaget, lättlärd, lyhörd och arbetsvillig. Den ska inte vara nervös eller aggressiv. Den har ingen stor jaktlust och har lätt att umgås med andra hundar och djur. Rasklubben arbetar aktivt med mentalitetsfrågor. Bland annat genom projektet Mentalt Sund Collie där ett mentalindex har tagits fram. Mer om mentalindex hittar du på klubbens webbplats.
        </p>
        <h2>Storlek och utseende</h2>
        <p>
        Lång- och korthårig collie skiljer sig bara genom pälslängden. Båda hårlagen förekommer i tre olika färger; Sobel med vita tecken, trefärgad och blue merle. En collie utstrålar stor skönhet, värdighet och fysisk harmoni. Kroppsbyggnaden ger intryck av styrka och rörlighet utan att vara grov eller klumpig. Mankhöjd för hanar är 56–61 cm och tikar 51–56 cm.
        </p>
        <h2>Pälsvård</h2>
        <p>
        Den långhåriga pälsen är inte svår att sköta. En grundlig genomborstning i veckan, något oftare vid fällning. Bakom öronen, vid armbågarna och baksidan på låren är områden som kan kräva större noggrannhet. Kam används vid utredning av tovor. Runt öronen, tassar och bakhasor är områden som trimmas. Använd sämskskinn till den korthåriga pälsen. Båda hårlagen badas vid behov. Inför utställning senast en vecka innan. Vid fällning kan hunden badas för att lättare få bort lös päls. Klorna bör klippas regelbundet så att de hålls korta.
        </p>
        <h2>Övrigt</h2>
        <p>
        Det är viktigt för rasen att så många hundar som möjligt blir MH-beskrivna (Mentalbeskrivning Hund). Rasklubben arbetar för att minst 50 procent av varje årskull ska delta på MH-beskrivning för att på så sätt dokumentera och utvärdera rasens mentala status. Rasklubben arbetar aktivt med att sprida kunskap om mentalitet till både uppfödare och valpköpare via sin tidning och webbplats. Arbetet med att förbättra rasens mentalitet är ett prioriterat mål.
        </p>
    </div>
</div>

<?php include "../include/footer.php" ?>